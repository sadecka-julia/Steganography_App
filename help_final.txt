Aplikacja "Steganography App" — Pomoc

Opis aplikacji:
Aplikacja "Steganography App" umożliwia ukrywanie wiadomości w obrazach przy użyciu metod steganograficznych. Wspierane algorytmy to: LSB, Random LSB, LSB+Huffman, MSB, Pixel MSB, DCT, FMM.

---

Opis metod steganograficznych:

- LSB (Least Significant Bit):
  Ukrywanie informacji w najmniej znaczącym bicie każdego piksela.

- Random LSB:
  Ulepszona metoda LSB, w której bity wiadomości są rozmieszczane losowo w obrazie.

- LSB+Huffman:
  Wiadomość jest najpierw kodowana za pomocą algorytmu Huffmana, a następnie ukrywana w bitach LSB pikseli.

- MSB (Most Significant Bit):
  Technika ta wykorzystuje bity nr 5 i 6 każdego piksela do ukrycia informacji.

- Pixel MSB:
  Rozszerzenie metody MSB, w którym dane są ukrywane w piątym i szóstym bicie kanałów kolorów (zielonego lub niebieskiego), a czerwony kanał wskazuje miejsce ukrycia.

- DCT (Discrete Cosine Transform):
  Dane są ukrywane w blokach obrazu przetworzonych transformacją DCT, co pozwala na efektywne ukrycie informacji przy minimalnym wpływie na jakość obrazu.

- FMM (File Modulus Method):
  Dane są ukrywane w pikselach obrazu, które nie są wielokrotnościami liczby 5.

---

Instrukcja obsługi:

Kodowanie wiadomości:
1. Wybierz opcję "Zakoduj wiadomość".
2. Kliknij "Wybierz zdjęcie", aby załadować obraz (dozwolone formaty: .png, .jpg, .jpeg, .bmp, .gif).
3. W polu "Wprowadź wiadomość do ukrycia" wpisz tekst, który chcesz ukryć.
4. Wybierz algorytm z listy "Wybierz opcję":
   - LSB, Random LSB, LSB+Huffman, MSB, Pixel MSB, DCT, FMM.
5. Kliknij "Zakoduj".
   Zostaniesz poproszony o podanie nazwy pliku, w którym zostanie zapisany obraz z ukrytą wiadomością.

Uwagi:
- FMM: Wybierz tablicę znaków ASCII zgodną z wiadomością do ukrycia.
- LSB+Huffman: Zapisz plik z kodami Huffmana wymagany do późniejszego odczytu wiadomości.

---

Dekodowanie wiadomości:
1. Wybierz opcję "Odczytaj wiadomość".
2. Kliknij "Wybierz zdjęcie", aby załadować obraz (dozwolone formaty: .png, .bmp, .gif).
3. Wybierz algorytm z listy "Wybierz opcję":
   - LSB, Random LSB, LSB+Huffman, MSB, Pixel MSB, DCT, FMM.
4. Kliknij "Odczytaj".
   Po pomyślnym odczytaniu wiadomość zostanie wyświetlona na ekranie.

Uwagi:
- FMM: Użyj tablicy znaków ASCII zgodnej z wiadomością ukrytą w obrazie.
- LSB+Huffman: Wczytaj plik z kodami Huffmana, aby odczytać wiadomość.


